
   
   
  
   
   
      
    
     
      
      
  
  
    
    
  
  
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  

     
     

     
     
      
      
      
       PL 
       EN
      
      
      

    
        
    
 



 

       
   
            
      
      
      
   

 



     

     

  

  
   
    
     
      
      
       
       
      
      
       
       
       
       
       
       
       
       
       
       
       
       
       
       
       
       
       
       
      
      
    


    
      
       
        
       

       

 

      

    

   


  
   

   
        
   
    
     
      
        Wizyta
 Wydarzenia
 Wystawy
 Edukacja
 Artykuły
 Sklep
 Wynajem
 Info
 O MUZEUM
 ZBIORY
 PROJEKTY
 WYDAWNICTWO
 FOTOGALERIE
 AKCJA: WESPRZYJ MUZEUM!
 KONTAKT



 Kup bilety online
 Newsletter

      


        
          Newsletter
          Bilety online
        


      

      
     

     
     
    

   

   

   
    
     
      

     

     
      
        Wizyta
 Wydarzenia
 Wystawy
 Edukacja
 Artykuły
 Sklep
 Wynajem
 Info
 O MUZEUM
 ZBIORY
 PROJEKTY
 WYDAWNICTWO
 FOTOGALERIE
 AKCJA: WESPRZYJ MUZEUM!
 KONTAKT



 Kup bilety online
 Newsletter

      

     

     
      
       

 
      

     

     
    


   

   
   
      
 
  
   

   

 
        
        
            
                
            
            Szukaj
        

        
 
 


   
   


 
   Wizyta
 Wydarzenia
 Wystawy
 Edukacja
 Artykuły
 Sklep
 Wynajem
 Info
 O MUZEUM
 ZBIORY
 PROJEKTY
 WYDAWNICTWO
 FOTOGALERIE
 AKCJA: WESPRZYJ MUZEUM!
 KONTAKT



 Kup bilety online
 Newsletter

 

 
  
   
   
      wysoki kontrast      
      
      
      
   

 

 

  
   English

 

 
 
 


 



  

  
 
  
    
  
     

    
   
  
   
    
     
       1
     

    


    
    
    
     
     

                    
    
    
    

    
    

   

  
 
  
  
   
    
        
        Podróże Zawiszy Czarnego w obiektywie Floriana Staszewskiego

    
                



  
 



     
  
   
   
    
    
    
     
      
      
      
       
       
        Czas czytania: 5 minut

        
        
         
          
          
          
          Powiększ tekst
         
        

        
        
         
          
          
          
          Pomniejsz tekst
         
        

        
      
 

      Podróże Zawiszy Czarnego w obiektywie Floriana Staszewskiego


     

      
      
      
     

    

    
    
    
    
    
    

    
     
      
       
                      
       
       
       
        
         
                   
                    Dariusz Małszycki

         


        

        Starszy kustosz z ponad dwudziestopięcioletnim  stażem w Muzeum Miasta Gdyni, pracownik Działu Historycznego

       

              
       
       
       
               
         



Kategorie
 aktualności
 historia
 sztuka
 zbiory


Projekty
 Gdynia Nadaje!
 Spaceruj z historią!
 Tadeusz Wenda
 Grudzień ’70. Nieobecność
 Rok Zbiorów


        

              
      

     

    
 
     
     
     
    
    
     


     
     
Wychowanie morskie




Morze od dawna fascynowało młodych ludzi, pociągało swym ogromem, tajemniczością i obietnicą przygód. Dlatego dużą rolę w oddziaływaniu na dzieci i młodzież odgrywało wychowanie morskie. Miało ono wzbudzić miłość i przywiązanie do morza i polskiego wybrzeża, zaś długofalowo uświadomić o roli morza w życiu gospodarczym Polski.




            Jedną z organizacji, które wychowanie morskie wprowadziły do swego programu w latach dwudziestych XX wieku był Związek Harcerstwa Polskiego (dalej ZHP), a szczególnie harcerstwo gdyńskie. Wpływ na to miało niewątpliwie nadmorskie położenie miasta i bliskość budowanego portu. Harcerze brali udział w różnego rodzaju imprezach popularyzujących morze i gospodarkę morską, takich jak Święto Morza, a także nawiązywali do morza i tradycji morskich w codziennych pracach drużyny, równocześnie sami nabywali podstawowe umiejętności żeglarskie.




Harcerski Ośrodek Morski




Wyższy poziom szkolenia żeglarskiego zapewniały ośrodki morskie, w których zdobywano uprawnienia do samodzielnego żeglowania. Harcerze z drużyn morskich mogli od 1929 roku korzystać z Państwowego Urzędu Wychowania Fizycznego i Przysposobienia Wojskowego (dalej PUWF i PW) w Jastarni. W 1929 roku szkoliła się tam grupa harcerzy z harcmistrzem Witoldem Bublewskim na czele, a rok później został zorganizowany harcerski kurs morski na jachcie „Junak”, gdzie jednym z wykładowców był znany żeglarz, generał Mariusz Zaruski (1867-1941).




30 maja 1931 roku Ministerstwo Wyznań Religijnych i Oświecenia Publicznego, PUWF i WF oraz Ministerstwo Spraw Wojskowych zorganizowały w Gdyni Ośrodek Morski, pod nazwą Ośrodek Przysposobienia Morskiego, w którym szkolenie obok członków innych organizacji odbywali również harcerze. Na początku przyznano harcerzom odcinek nabrzeża, baraki i namioty.




Kiedy w 1934 roku zakupiono w Szwecji szkuner Petrea, przemianowany potem na Zawisza Czarny, a także żaglowiec Grażyna (dedykowany głównie harcerkom), możliwe stało się powołanie Harcerskiego Ośrodka Morskiego (dalej HOM) w Gdyni. Ośrodek nie był organizacyjnie związany z Hufcem Morskim w Gdyni, bezpośrednio podlegał KHDŻ przy Komendzie Głównej Harcerzy. Jednak i tak miał duży wpływ na wychowanie morskie harcerzy gdyńskich, ponieważ udzielał im swej bazy i sprzętu żeglarskiego. Coroczne kursy instruktorskie sprzyjały nawiązywaniu kontaktów między wodniakami z całego kraju, co pozwalało na wymianę doświadczeń. W sezonie zimowym skauci z gdyńskich drużyn morskich pełnili wartę w ośrodku.




Zawisza Czarny




Bardziej znanym od Grażyny okazał się zbudowany w 1902 roku szwedzki żaglowiec handlowy Petrea, który po przybyciu do Gdyni otrzymał nazwę Harcerz, bo to właśnie harcerze własnym sumptem dokonali przebudowy i remontu żaglowca. Gdy prace zostały zakończone, nazwę jednostki zmieniono na Zawisza Czarny. Był to pierwszy na świecie żaglowiec należący do organizacji skautowej. Ten trzymasztowy szkuner, o długości 32 m, szerokości 8 m, mógł pomieścić na swoim pokładzie 50 osób.




Zawisza Czarny, fot. Florian Staszewski, 1936
(ze zbiorów Muzeum Miasta Gdyni sygn. MMG/HM/II/1278/22)



W 1936 roku podczas Święta Morza został poświęcony, choć w swój pierwszy rejs pełnomorski wypłynął już 29 czerwca 1935 roku. Była to podróż do Kopenhagi, Londynu, Antwerpii i Amsterdamu. Zawisza Czarny był pływającą szkołą żeglarstwa morskiego, kształtującą charaktery młodych, rwących się do pracy na morzu harcerzy. Do wybuchu wojny szkuner, pod dowództwem generała Mariusza Zaruskiego, popłynął w 13 rejsach, odwiedził kilkadziesiąt portów w dziesięciu państwach. Przepłynął ogółem około 11 tys. mil morskich, przeszkolił 654 żeglarzy. W czasie wojny został zarekwirowany przez Niemców, przemianowany na Schwarcer Husar i wykorzystany jako statek szkolny. Odnaleziony na początku 1946 roku, powrócił do Gdyni, gdzie stał na kotwicy do 1948 roku. Ze względu na zbyt wysokie koszty eksploatacji został zatopiony w Zatoce Puckiej, pod Jastarnią.




Negatywy autorstwa Floriana Staszewskiego




W zbiorach Muzeum Miasta Gdyni posiadamy ciekawą dokumentację związaną z żaglowcem – 168 negatywów celuloidowych z podróży Zawiszy Czarnego w latach 1936-1939. Autorem tych zdjęć jest fotografik Florian Staszewski (1913-1988), znany przede wszystkim z pięknych zdjęć powojennych podróży fregaty Dar Pomorza oraz statków Batory i Stefan Batory. Był on etatowym fotografem, który na pokładach transatlantyków przepracował prawie 27 lat. W zbiorach Muzeum posiadamy album z kilkunastoma zdjęciami z podróży Batorego do Nowego Jorku w 1948 roku.




Florian Staszewski był również harcerzem i przedwojennym członkiem załogi żaglowca Zawisza Czarny. Negatywy celuloidowe z przedwojennych podróży tego żaglowca, będące w kolekcji Muzeum, stanowią reporterski zapis z tych podróży. Na fotografiach widzimy dowódcę Mariusza Zaruskiego z młodymi żeglarzami, zdjęcia z podróży szkoleniowych po Bałtyku, m.in. do Visby czy Sztokholmu, a także ćwiczenia szalupowe. Ikoniczne wręcz wydają się ujęcia dowódcy żaglowca, wokół którego skupieni są słuchający go uważnie członkowie załogi. – Trzeba dać możność młodym ludziom poznać morze, odbywać podróże nie na leżakach wygodnych parostatków, ale w pracy, przygodach, czasem i niebezpieczeństwach żaglowych okrętów – pisał Zaruski w swojej książce Z harcerzami na Zawiszy Czarnym z 1937 roku, a młodzi żeglarze darzyli go szczególnym szacunkiem.




Mariusz Zaruski przemawiający do żeglarzy przed  podróżą, fot. Florian Staszewski, 1938 r. (ze zbiorów Muzeum Miasta Gdyni, sygn. MMG/HM/II/1272/5)



Zapraszamy do obejrzenia części tego zbioru na stronie internetowej https://www.gdyniawsieci.pl/kolekcja/zawisza-czarny-w-obiektywie-floriana-staszewskiego/, prezentującej zbiory Muzeum Miasta Gdyni online.




Dariusz Małszycki
Dział Historyczny




Bibliografia:




 Wojciech Kuczkowski, Pod harcerską banderą, Warszawa 1995.
 Dariusz Małszycki, Harcerstwo a morze w Gdyni w okresie międzywojennym, „Nautologia” 2006, nr 143, s. 56-60.
 Jacek Sieński, Zawisza Czarny, Gdańsk 1992.
 Henryka Stępień, Mariusz Zaruski. Opowieść biograficzna, Warszawa 1997.
 Andrzej Radowicz, Bandera Zawiszy Czarnego, Warszawa 1975.
 Mariusz Zaruski, Z harcerzami na Zawiszy Czarnym, Lwów 1937.




    

    


   
   


    

     
   
   
   
   
   
   
   
    
  
   
   
   
  
 

 

 
  
   
    
     
      
       
       
         
        
      
      
       
       
      
      
       
       
       
       
       
       
       
       
       
       
       
       
       
       
       
       
       
       
      
              
       

      
 

        
       

       
         

        

       

      

     

    

    
                
    
    
    
    
     
     
      

ul. Zawiszy Czarnego 1A

81-374 Gdynia  

58 \ 662 09 55







     

     
      wtorek 10 – 16

środa 10 – 18

czwartek \ piątek 10 – 16

sobota \ niedziela 10 – 17 święta 10 – 17



     

     
      informacja\sklep

58 \ 662 09 55





     

     
      wesprzyj nas!

kontakt dla mediów

ochrona danych osobowych

standardy ochrony małoletnich

polityka prywatności

deklaracja dostępności



     

    

 
   
 
   
   
    
     
        
        
      

      
        
        
        
       

    

   

   
   
   2023 © Wszystkie prawa zastrzeżone \ Muzeum Miasta Gdyni



  

 

 
 

 





  




  

