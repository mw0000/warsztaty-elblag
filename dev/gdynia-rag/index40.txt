
   
   
  
   
   
      
    
     
      
      
  
  
    
    
  
  
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
    
  

     
     

     
     
      
      
      
       PL 
       EN
      
      
      

    
        
    
 



 

       
   
            
      
      
      
   

 



     

     

  

  
   
    
     
      
      
       
       
      
      
       
       
       
       
       
       
       
       
       
       
       
       
       
       
       
       
       
       
      
      
    


    
      
       
        
       

       

 

      

    

   


  
   

   
        
   
    
     
      
        Wizyta
 Wydarzenia
 Wystawy
 Edukacja
 Artykuły
 Sklep
 Wynajem
 Info
 O MUZEUM
 ZBIORY
 PROJEKTY
 WYDAWNICTWO
 FOTOGALERIE
 AKCJA: WESPRZYJ MUZEUM!
 KONTAKT



 Kup bilety online
 Newsletter

      


        
          Newsletter
          Bilety online
        


      

      
     

     
     
    

   

   

   
    
     
      

     

     
      
        Wizyta
 Wydarzenia
 Wystawy
 Edukacja
 Artykuły
 Sklep
 Wynajem
 Info
 O MUZEUM
 ZBIORY
 PROJEKTY
 WYDAWNICTWO
 FOTOGALERIE
 AKCJA: WESPRZYJ MUZEUM!
 KONTAKT



 Kup bilety online
 Newsletter

      

     

     
      
       

 
      

     

     
    


   

   
   
      
 
  
   

   

 
        
        
            
                
            
            Szukaj
        

        
 
 


   
   


 
   Wizyta
 Wydarzenia
 Wystawy
 Edukacja
 Artykuły
 Sklep
 Wynajem
 Info
 O MUZEUM
 ZBIORY
 PROJEKTY
 WYDAWNICTWO
 FOTOGALERIE
 AKCJA: WESPRZYJ MUZEUM!
 KONTAKT



 Kup bilety online
 Newsletter

 

 
  
   
   
      wysoki kontrast      
      
      
      
   

 

 

  
   English

 

 
 
 


 



  

  
 
  
    
  
     

    
   
  
   
    
     
       Semka 5
     

    


    
    
    
     
     

                    
    
    
    

    
    

   

  
 
  
  
   
    
        
        Pomnik Ofiar Grudnia ’70 \ model krzyża

    
                



  
 



     
  
   
   
    
    
    
     
      
      
      
       
       
        Czas czytania: 3 minuty

        
        
         
          
          
          
          Powiększ tekst
         
        

        
        
         
          
          
          
          Pomniejsz tekst
         
        

        
      
 

      Pomnik Ofiar Grudnia ’70 \ model krzyża


     

      
      
      
     

    

    
    
    
    
    
    

    
     
      
       
                      
       
       
       
        
         
                   
                    Anna Śliwa

         


        

        dr, historyczka sztuki i literaturoznawczyni, kustosz dyplomowany.

       

              
       
       
       
               
         



Kategorie
 aktualności
 historia
 sztuka
 zbiory


Projekty
 Gdynia Nadaje!
 Spaceruj z historią!
 Tadeusz Wenda
 Grudzień ’70. Nieobecność
 Rok Zbiorów


        

              
      

     

    
 
     
     
     
    
    
     


     
     ← Kliknij tutaj, aby powrócić do strony projektu “Grudzień ’70”

Trzynaście lat, cztery konkursy, sto pięć zgłoszonych projektów, pięćdziesiąt cztery ocenione, dwie wybrane, a potem niezrealizowane koncepcje, wreszcie monumentalny metalowy krzyż – właśnie tak, burzliwie i z problemami, przebiegała historia budowy pomnika Ofiar Grudnia ’70 odsłoniętego 17 grudnia 1993 roku przy al. Marszałka Piłsudskiego. Na przeszkodzie stawały nie tylko stan wojenny, uniemożliwający prace konkursowemu jury, ale też prozaiczny brak funduszy w przechodzącym transformację kraju.

Pierwszy z konkursów rozstrzygnięty został 30 grudnia 1980 roku, nie wybrano jednak żadnego ze zgłoszonych 32 projektów. Kolejny konkurs, rozpatrzony 1 lutego 1981 roku, wyłonił zwycięską koncepcję stworzoną przez warszawskich rzeźbiarzy Grzegorza Kowalskiego i Tadeusza Tchórzewskiego, we współpracy z architektem Maciejem Kysiakiem i scenograf Krystyną Zachwatowicz. Pomnik przedstawiać miał tłum niosący na drzwiach zmarłego stoczniowca. Wobec wysokich kosztów wykonania projektu członkowie Społecznego Komitetu Budowy Pomników Ofiar Grudnia ’70 w Gdyni podjęli decyzję o odstąpieniu od jego realizacji. Trzeci konkurs ogłoszony został 14 lipca 1981 roku, a jego rozstrzygnięcie przewidziano na 14 grudnia 1981 roku. Ponadto w lipcu 1981 roku, w miejscu przyszłego pomnika, postawiono wysoki na 18 m prosty krzyż z drewna daglezji. Autorem drewnianego krzyża – tymczasowego upamiętnienia wydarzeń grudniowych – był architekt Ryszard Semka. Ogłoszony 13 grudnia 1981 roku stan wojenny miał wpływ na zamrożenie prac nad pomnikiem. Obradujące w niepełnym składzie jury podjęło decyzję o odłożeniu w czasie rozstrzygnięcia konkursu. Dokumentację przekazano Oddziałowi Wybrzeże Stowarzyszenia Architektów Polskich. Na kolejny konkurs trzeba było czekać niemal dziesięć lat. Ogłoszono go w czerwcu 1990 roku, a termin jego zakończenia ustalono na 15 września 1990 roku. Obrady jury pod przewodnictwem Ryszarda Semki wskazały na projekt rzeźbiarza Grzegorza Kowalskiego i architekta Macieja Kysiaka z Warszawy. Zwycięski pomysł zakładał wprowadzenie pokrytej rdzą bryły z leżącą wewnątrz stalową płytą symbolizującą gdyńskie drzwi. Wschodnią ścianę bryły wypełnić miały żeliwne maski – upamiętniające ofiary. Koncepcja budziła jednak wiele kontrowesji. Obawiano się zwłaszcza społecznego odbioru tak dużej korodującej bryły w reprezentacyjnym punkcie miasta. Pomnik nie zyskał akceptacji ówczesnej prezydent miasta Gdyni Franciszki Cegielskiej.

Rozwiązaniem patowej sytuacji okazała się koncepcja Ryszarda Semki. Drewniany model przyszłego pomnika, zaprezentowany 7 września 1993, na zebraniu członków Komitetu spotkał się entuzjastycznym przyjęciem. Zapadła szybka decyzja, by monument odsłonić jeszcze w tym roku, w 23. rocznicę wydarzeń grudniowych. Patrząc na niewielki drewniany model krzyża, przechowywany obecnie w zbiorach Muzeum Miasta Gdyni, trudno wyobrazić sobie złożoność prac nad obiektem we właściwej skali, zwłaszcza w tak krótkim czasie. Dla pełnego obrazu sytuacji, należałoby dodać do tego konieczność pozyskania odpowiedniego materiału, trudności konstrukcyjne, wreszcie logistyczne przedsięwzięcie transportu krzyża z Stoczni Gdynia S.A. (dawniej Stocznia im. Komuny Paryskiej), która podjęła się wykonania projektu, na miejsce docelowe. Nieocenione zaangażowanie ofiarodawców, trud stoczniowców, wreszcie szczególna solidarność gdynian pozwoliły nadać realny kształt wizji Ryszarda Semki. A Gdynia – jak to trafnie podsumował architekt – dostała prezent pod choinkę.

Anna Śliwa

← Kliknij tutaj, aby powrócić do strony projektu “Grudzień ’70”

MMG/SZ/P/44 Ryszard Semka, Model pomnika Ofiar Grudnia ’70, 1993, fot. L. Żurek
Pomnik Ofiar Grudnia ’70 \ model krzyża



    

    


   
   


    

     
   
   
   
   
   
   
   
    
  
   
   
   
  
 

 

 
  
   
    
     
      
       
       
         
        
      
      
       
       
      
      
       
       
       
       
       
       
       
       
       
       
       
       
       
       
       
       
       
       
      
              
       

      
 

        
       

       
         

        

       

      

     

    

    
                
    
    
    
    
     
     
      

ul. Zawiszy Czarnego 1A

81-374 Gdynia  

58 \ 662 09 55







     

     
      wtorek 10 – 16

środa 10 – 18

czwartek \ piątek 10 – 16

sobota \ niedziela 10 – 17 święta 10 – 17



     

     
      informacja\sklep

58 \ 662 09 55





     

     
      wesprzyj nas!

kontakt dla mediów

ochrona danych osobowych

standardy ochrony małoletnich

polityka prywatności

deklaracja dostępności



     

    

 
   
 
   
   
    
     
        
        
      

      
        
        
        
       

    

   

   
   
   2023 © Wszystkie prawa zastrzeżone \ Muzeum Miasta Gdyni



  

 

 
 

 





  




  

